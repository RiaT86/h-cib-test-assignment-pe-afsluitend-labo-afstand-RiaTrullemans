# Game of Thrones: Great Houses

In dit afsluitend labo wordt de inhoud van de verschillende hoofdstuken gecombineerd.
Het is de ideale voorbereiding op het examen, dat o.a. zal bestaan uit een vergelijkbaar praktisch gedeelte.

Er zijn in de startsituatie van het labo reeds enkele branches aanwezig:
* **master**
* **dev**
* enkele **feature** branches

Op de **master** branch vind je enkel de opgave van het labo, je zal in het labo ook nooit de **master** branch aanpassen.
De **dev** branch zal je in het labo verschillende keren updaten, telkens door het mergen van **feature** branches (zowel reeds bestaande als nog aan te maken feature branches).

### Aanvullende toetsen

**Opgelet:** bij dit labo horen **twee** aanvullende toetsen op Leho:
1. De eerste toets maak je **VOOR** je aan het labo begint. Hierin worden enkele inzichtsvragen gesteld over de **startsituatie** van het labo. Eventueel kan je wel al de remote repo van het labo **clonen** naar je lokale pc, als je liever via Git Bash de nodige opzoekingen doet binnen de repo dan op GitHub.
2. De tweede toets maak je zoals gewoonlijk **na** afronden van het labo.

Je kan/mag de aanvullende toetsen steeds afleggen gebruik makend van alle bronnen (cursusmateriaal, labo, online bronnen, ...).

### Deel 1: remote repo clonen

- [ ] Open de Git Bash Console op de locatie waar je dit labo wil gaan clonen. Dit kan via een rechtermuisklik op de locatie in kwestie en vervolgens de keuze **Git Bash Here** te selecteren.
- [ ] Zorg ervoor dat de startsituatie *(deze repository)* van het labo op jouw pc **gecloned** wordt. Maak hiervoor gebruik van het passende git commando. 
- [ ] Ga **na het clonen** via de Console naar de gecloonde repository. Dit kan/mag je uiteraard ook doen door de nieuwe aangemaakt folder aan te klikken en hier opnieuw een Git Bash console te openen via de **Git Bash Here** optie.
>**Tip!** Controleer voor je verder werkt of je al dan niet in de juiste git repository zit! Je kan dit snel visueel vaststellen in je console.

### Deel 2: project aanmaken

- [ ] Maak in je GitHub repo een project aan met de naam **Great Houses**.
- [ ] Maak voor elk van de reeds aanwezige **feature** branches een issue aan op GitHub. Geef de issues een duidelijke titel. Voor de branch **feature/house-stark** kan je de issue bv. als titel **House Stark** geven.
- [ ] Voeg alle issues toe aan je project board.

### Deel 3: verwijderen oude feature branch

In de startsituatie is een van de aanwezige feature branches eigenlijk al gemerged naar **dev**.

- [ ] Zoek uit (via Git Bash of op GitHub) welke van de feature branches al naar **dev** werd gemerged.
- [ ] Verwijder deze feature branch uit je lokale repository, met het gepaste git commando.
- [ ] Voer nu het gepaste git commando uit om deze feature branch ook te verwijderen uit je remote repo.

